# Prototipo CONTRIBUTING

## Tipos de contribucións

Nesta sección proporcione información sobre o tipo de contribucións que está a procurar o seu proxecto. Por exemplo, poden ser informes de erros, axuda para responder preguntas dos/as usuarios/as, melloras da documentación, corrixir erros e a posta en marcha de funcionalidades.

## Informes de erros

Engada información sobre como enviar informes de erros neste apartado. Isto debe incluír suxestións sobre o tipo de información que precisará o proxecto para reproducir e solucionar problemas. Tamén pode incluír información sobre os erros de configuración máis comúns que parecen *bugs*.

Ademais, deberá incluír información sobre o que os/as contribuidores/as poden esperar en termos do tempo que transcorre dende a primeira resposta e o proceso posterior.

## Peticións de funcionalidades

Engada información sobre como enviar *feature requests*. Do mesmo xeito, tamén debería incluír neste apartado a información sobre o que cabe esperar por parte dos/as contribuidores/as, en termos do tempo da primeira resposta e do proceso posterior.

## Contribucións de documentación

Inclúa información sobre as mellores prácticas de documentación que segue o seu proxecto, así como instrucións sobre como crear a documentación, a execución de verificacións e o envío de cambios realizados no proxecto.

## Contribucións de código fonte

Esta sección debería conter información sobre:

- Como acceder ao código fonte do proxecto.
- Disposición xeral do proxecto.
- Calquera requisito para o medio de desenvolvemento.
- Directrices de formato de código.
- Como executar o conxunto de probas.

## Como chegar a ser *trusted committer*

Esta sección debe facer explícito o proceso para converterse nun/nunha *trusted committer* se esa ruta está aberta aos/ás contribuidores/as.

## Como nomear ao/á *trusted committer*

Esta sección serve a modo de recordatorio para os/as *trusted committers* existentes e como explicación para os/as novos/as. Nela detállase como engadir a outras persoas ao *host team*. Deste xeito, o ideal é que esta información sexa idéntica para tódolos proxectos da organización, de modo que a información máis relevante se poida vincular desde aquí.
